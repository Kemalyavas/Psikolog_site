İsim Merve güngörür
Unvan: Psikolog, Aile Danışmanı
Kısa giriş cümlesi

Hayata bazen yalnızca dayanmak, bazen de anlam bulmak için bakarız.
Zor duygular geldiğinde onları yok etmeye çalışmak yerine, onlarla birlikte yol alabilmeyi öğrenmek
mümkündür.
Bu alanda amacım; kişilerin önce kendilerini tanımalarına, kendileriyle daha yumuşak bir ilişki
kurmalarına ve yaşamlarını kendi değerleri doğrultusunda şekillendirmelerine eşlik etmektir.
Paylaşımlarım ve çalışmalarımda; farkındalığı artırmayı, ilişkilerde sınır koyabilmeyi, kendini sevebilmeyi
ve hayata tek bir pencereden değil, daha geniş bir yerden bakabilmeyi önemsiyorum.
Burada, zorlanmalarınızı “düzeltilecek” bir problem olarak değil; sizi siz yapan deneyimler olarak ele
alıyor, bu deneyimlerle birlikte anlamlı bir yaşam kurabilmenin yollarını keşfediyoruz.

Eğitimler ve Sertifikalar
İstanbul Beykent Üniversitesi - Psikoloji Lisansı
Biruni Üniversitesi- Yüksek Psikoloji Akademisi : Bilişsel Davranışçı Terapi Eğitimi(BDT)
Biruni Üniversitesi- Yüksek Psikoloji Akademisi: Kabul ve Kararlıık Terapisi Eğitimi(ACT)
Marmara Üniversitesi - Aile Danışmanlığı

Çalışma Alanlarım
BİLİŞSEL DAVRANIŞÇI TERAPİ
Yeme Bozuklukları
Depresyon
Panik Bozukluk
Yaygın kaygı bozukluğu ve sosyal anksiyete bozukluğu
Obsesif Kompulsif bozukluk(okb)
Travma sonrası stres bozukluğu
Fobiler
Dikkat Eksikliği ve Hiperaktivite bozukluğu
Somatoform bozukluk

Dürtü kontrol bozukluğu
Kabul ve Kararlılık Üzerinde Çalışılan Alanlarım
Anksiyete ve Kaygı Temelli Sorunlar
Sürekli “ya yetişemezsem, ya yanlış yaparsam” düşünceleriyle tetikteysen ve bu kaygı seni durduruyorsa.
Depresif Belirtiler
Zor bir duygu geldiğinde donup kalıyor, hiçbir şeye başlayamıyorsan.
Duygusal Kaçınma ve Bastırma
Üzülmemek için duygularını bastırıyor, sonra bir anda taşacak gibi oluyorsan.
Yoğun Stres ve Tükenmişlik
Sürekli güçlü kalmaya çalışıyor ama içten içe tükenmiş hissediyorsan.
Değer Karmaşası ve Yaşam Yönü
Hayatında bir şeyler eksik ama ne olduğunu tam adlandıramıyorsan.
İlişkisel Problemler
İlişkilerde kendini yetersiz hissediyor, yakınlaştıkça boğuluyorsan.
Kronik Ağrı ve Psikosomatik Yakınmalar
Stres arttıkça bedenin alarm veriyor ve bu durum yaşamını kısıtlıyorsa.
Travma Sonrası Yaşantılar
Durup dururken geçmiş zihnine geliyor ve hâlâ oradaymış gibi hissediyorsan.
Öz-Şefkat ve Kendilik Algısı
Sürekli kendini eleştiriyor, kendine karşı çok sert davranıyorsan.
Dürtü Kontrolü ve Zorlayıcı Davranışlar
Anlık rahatlatan ama sonrasında pişmanlık yaratan davranışlar tekrar ediyorsa.
Yaşam Doyumu ve Anlam Arayışı
Her şey yolunda görünmesine rağmen içten içe boşluk hissi varsa.
RANDEVU
Telefon: pazartesi numara alıcam

mail adresi: Gungorurdanismanlık@gmail.com
çalışma saatleri : Haftaiçi 10:00 - 20:00
haftasonu :10:00- 21:00
Yüzyüze/Online
Görüşmeler nerede yapılıyor?
Online görüşmeler çevrim içi olarak, yüz yüze görüşmeler ise randevu sonrası paylaşılan görüşme alanlarında
yapılmaktadır.
Hakkımda
Ben Merve Güngörür.
Lisans eğitimimi İstanbul Beykent Üniversitesi Psikoloji bölümünde tamamladım. Üniversite eğitimim süresince,
bireyin bugünkü işlevselliğini şekillendiren erken dönem yaşantıların yetişkinlikteki psikolojik süreçlerle ilişkisine
özel ilgi duydum. Bu doğrultuda yürüttüğüm araştırma çalışmamda, çocukluk çağı travmalarının yetişkinlikte
yürütücü işlevler üzerindeki etkisini inceledim. Araştırmalar, erken dönem stres ve travmatik yaşantıların dikkat,
dürtü kontrolü, planlama ve duygusal düzenleme gibi yürütücü işlevlerde zorlanmalarla ilişkili olduğunu ortaya
koymaktadır.
Mesleki çalışmalarımda ağırlıklı olarak yetişkin bireylerle psikolojik danışmanlık ve aile danışmanlığı alanlarında
çalışmaktayım. Danışmanlık sürecinde; bireyin düşünce kalıplarını, duygusal tepkilerini ve davranış örüntülerini
yalnızca “ne olduğu” üzerinden değil, nasıl şekillendiği ve bugün yaşamı nasıl etkilediği üzerinden ele almayı
önemsiyorum.
Çalışmalarımda Bilişsel Davranışçı Terapi (BDT) ve Kabul ve Kararlılık Terapisi (ACT) temelli bir yaklaşım
benimsemekteyim.
BDT çerçevesinde; otomatik düşünceler, temel inançlar ve davranışsal kaçınmaların kişinin yaşam kalitesini nasıl
sınırladığını birlikte fark ediyoruz. ACT yaklaşımıyla ise, düşünceleri ortadan kaldırmaya çalışmak yerine, onlarla
kurulan ilişkiyi dönüştürmeyi ve kişinin değerleri doğrultusunda daha esnek ve anlamlı bir yaşam kurabilmesini
hedefliyoruz. Bilimsel çalışmalar, psikolojik esnekliğin artmasının kaygı, depresyon ve stresle baş etmede koruyucu
bir rol oynadığını göstermektedir.
Danışmanlık sürecinde sıkça ele aldığımız konular arasında;
Sürekli zihinde dönen olumsuz düşünceler,
Erteleme, odaklanma güçlüğü ve tükenmişlik,
Duyguları yönetmede zorlanma,
İlişkilerde tekrar eden döngüler,
“Yetersizim”, “Kontrolü kaybedeceğim”, “Değişemem” gibi işlevselliği azaltan içsel anlatılar yer almaktadır.

Aile danışmanlığı çalışmalarımda ise, bireylerin yalnızca kendileriyle değil, ait oldukları sistemle kurdukları ilişkileri
de ele alarak; iletişim, sınırlar, roller ve duygusal etkileşim örüntüleri üzerinde çalışmaktayım.
Mesleki duruşumun temelinde; psikolojiyi yalnızca tanı ve etiketler üzerinden değil, anlamlandırma, farkındalık ve
işlevsellik üzerinden ele almak yer alır. Çünkü kişi çoğu zaman yaşadığı sorunun farkındadır; fakat neden
tekrarlandığını ve nasıl değiştirilebileceğini bilmediği için sıkışır. Bilgi, farkındalık yaratır; farkındalık ise değişimin
kapısını aralar.

